# Cyber Plus (w przygotowaniu)

Rozszerzenie to zawiera zestaw dodatkowych mechanik, które możecie wykorzystać lub nie - wedle uznania.

## Oprogramowanie

**Programy**: każda postać z neuroprocesorem może używać **infodeku** (zajmuje jedno miejsce w ekwipunku) do przechowywania **programów**. Programy mogą wspomagać gracza przy hakowaniu lub obronie węzłów, wymagają jednak **aktywacji**.  Infodek może przechowywać dowolną ilość programów.

**Aktywacja oprogramowania**: Aby wykorzystać funkcje programu zapisanego na infodeku, postać musi aktywować oprogramowanie. Procedura ta nie wymaga zużywania żadnych zasobów ale liczy się jako **akcja w rundzie**. Maksymalna ilość aktywowanych programów jaką może posiadać haker jest równa **aktualnemu poziomowi INF podzielonemu przez 3** (zaokrąglenie w górę). Jedna akcja wystarczy aby aktywować wszystkie dostępne programy w danym momencie. Zamiana dowolnej ilości aktywnych programów na inne wymaga jednej akcji.
Jeżeli poziom zdolności INF postaci ulegnie zmianie a posiada ona aktywowane programy, należy dostosować ilość aktywowanego oprogramowania do aktualnego poziomu INF.

**Tworzenie oprogramowania**: podobnie jak w przypadku cybermodyfikacji, gracze mogą tworzyć własne oprogramowanie dowolnie opisując jego efekty i dopasowując je do współczynników modyfikujących mechanikę gry.

| Rodzaj oprogramowania   | Efekt                                                    |            Cena             |
| ----------------------- | -------------------------------------------------------- | :-------------------------: |
| Wzmacniacz obliczeniowy | +1 OCHR przy rozliczaniu ataku w Infosferze              |            1000             |
| Tarcza                  | +1 Pancerza przy rozliczaniu ataku w Infosferze          |            10000            |
| Wzmacniacz neuralny     | +1 INF przy teście w Infosferze                          |            7000             |
| Lodołamacz              | Dodatkowe obrażenia podczas hakowania                    | rodzaj kości obrażeń * 1500 |
| Wirus bojowy            | Obrażenia krytyczne zadające uszkodzenia                 | rodzaj kości obrażeń * 500  |
| Wirus mutagenny         | Obrażenia krytyczne bez dodatkowych uszkodzeń            |            1500             |
| Użytkowe                | Dodatkowa funkcjonalność nie zwiększająca współczynników |            1000             |

## Więcej wszczepów

### Cyberpsychoza

Cybermodyfikacje mogą mieć negatywny wpływ na organizm ludzki. Intensywne używanie wszczepów może odbić się na kondycji psychicznej postaci. Mechanikę aktywacji cybermodów można rozszerzyć tak, żeby w pewien sposób odzwierciedlała ten fakt.

**Aktywacja cybermodyfikacji**: Dodatkowo, poza regułami opisanymi w dokumencie referencyjnym, za każdym razem, gdy **zmęczenie wypełni cały ekwipunek** postaci, odejmij **jeden** od jej poziomu **PSY**.

### Ekranowanie wszczepów

Całkowita redukcja obrażeń INF wywoływanych przez broń EMP nie jest możliwa, ale każda z postaci może dokupić ekranowanie EMP:

| Modyfikacja                                      | Cena   | Maksimum na postać | Aktywacja |
| ------------------------------------------------ | ------ | :----------------: | :-------: |
| +1 do Pancerza podczas rozstrzygania obrażeń INF | 10 000 |         +3         |     -     |


### Przykłady klasycznych cybermodów

| Nazwa                           | Efekt                                                                 |
| ------------------------------- | --------------------------------------------------------------------- |
| Dermozbroja                     | +1 do +3 pancerza                                                     |
| Kieszeń podskórna               | +1 slot ekwipunku                                                     |
| Skrytka w cyberkończynie        | +1 slot ekwipunku                                                     |
| Neuroprocesor                   | Możliwość hakowania i zapory w Infosferze                             |
| Koprocesor sieciowy             | +1 do +3 przy testach INF                                             |
| Wzmocnienie mięśnio-szkieletowe | +1 do +3 przy testach BIO                                             |
| Procesor behawioralny           | +1 do +3 przy testach PSY                                             |
| Akcelerator neuroimpulsów       | +1 do +3 BIO przy testach związanych z szybkością reakcji             |
| Stabilizator mięśniowy          | +1 do +3 BIO przy testach związanych z precyzyjnym operowaniem ciałem |
| Wzmacniacz kognitywny           | +1 do +3 PSY przy testach związanych z poznawaniem, wiedzą, nauką     |
| Stymulator bio/psy/neuralny     | ułatwienie testu dla BIO/PSY/INF                                      |
| Biosystem taktyczny             | +1 do +3 OCHR przy rozliczaniu ataku                                  |
| Implant celowniczy              | wybrane obrażenia krytyczne bez ran                                   |
| Neurokontroler dronów/pojazdów  | +1 BIO przy testach związanych ze sterowaniem                         |
| Neurokontroler broni            | obrażenia krytyczne zadające dodatkowe rany                           |

