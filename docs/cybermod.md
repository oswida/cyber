---
layout: default
title: Cybermodyfikacje
parent: Dokumenty
nav_order: 2
---

# Cybermodyfikacje

Podczas tworzenia postaci, każdy gracz może wybrać **do 2 cybermodyfikacji za darmo, ale koszt tych ulepszeń nie może przekroczyć 20 000 ℂ** .

Cybermodyfikacje to pole do popisu dla wyobraźni graczy. Poniżej znajdziecie co prawda przykłady konkretnych ulepszeń ale *Cyber* przede wszystkim proponuje system konstrukcji wszczepów i określania ich wartości rynkowej tak, żeby każdy z Was mógł stworzyć dosłownie to co zechce.

## Tworzenie cybermodyfikacji

Na początku spróbuj opisać słownie co dana modyfikacja ma zmieniać (ewentualnie jak ma działać), to da Ci pojęcie o modyfikowanych współczynnikach. Opis fabularny danej cybermodyfikacji też może dać sporo satysfakcji.

Każde ulepszenie składa się z **jednego elementu podstawowego** określającego miejsce montowania cybermodyfikacji w ciele postaci (głowa, ręce, nogi, tułów) oraz **dowolnej ilości elementów modyfikujących współczynniki** postaci (w końcu to ulepszenia). Każdy element, który zmienia współczynnik ma swoją uogólnioną cenę. Suma wszystkich elementów jakie składają się na opracowaną modyfikację określa finalną cenę cybermodyfikacji.

| Element bazowy | Cena  |
| -------------- | :---: |
| Głowa          | 2000  |
| Ręka           | 1000  |
| Noga           | 1500  |
| Tułów          | 5000  |

Po wybraniu elementu podstawowego można do niego dodać dowolną ilość elementów modyfikujących współczynniki, z zachowaniem obowiązujących wartości maksymalnych.

Warto, aby każda modyfikacja współczynnika miała oparcie w opisie fabularnym. Jest to szczególnie istotne przy zdolnościach, które opisują całe grupy aktywności postaci. Można sobie wyobrazić cybermodyfikację, która ogólnie wzmacnia ciało bohatera (+X BIO) ale będą też sytuacje, gdzie zależy nam jedynie na szybkości lub wytrzymałości a te opisywane są przez tę samą zdolność.

**Modyfikacje kosmetyczne**: cybermodyfikacje, których zadaniem jest jedynie wywołanie efektu estetycznego (ciało porośnięte futrem, kocie oczy, włosy zmieniające kolor itp.) kosztują tyle ile **element bazowy** związany z częścią ciała w której są montowane.

| Modyfikacja                                                                                                               | Cena                        | Maksimum  na cybermod | Aktywacja |
| ------------------------------------------------------------------------------------------------------------------------- | --------------------------- | :-------------------: | :-------: |
| +1 OCHR przy rozstrzyganiu ataku                                                                                          | 1 000                       |          +3           |    tak    |
| +1 do wybranej zdolności (BIO,PSY,INF) przy teście                                                                        | 7 000                       | +1 (wyklucza poniżej) |    tak    |
| +1 do rzutu wybranej zdolności przy teście dla konkretnej grupy aktywności                                                | 4 000                       | +3 (wyklucza powyżej) |    tak    |
| +1 do Pancerza podczas rozstrzygania obrażeń BIO                                                                          | 10 000                      |   +3 (całość <= 3)    |     -     |
| +1 miejsce w ekwipunku                                                                                                    | 1 000                       |          +1           |     -     |
| wmontowane uzbrojenie                                                                                                     | rodzaj kości obrażeń * 1500 |          k12          |     -     |
| neuroprocesor do hakowania i zapory\*                                                                                     | rodzaj kości obrażeń * 1500 |          k12          |     -     |
| ułatwienie/utrudnienie testu dla jednej wybranej zdolności                                                                | 3 500                       |    1 (BIO,PSY,INF)    |    tak    |
| obrażenia krytyczne, które nie ranią celu                                                                                 | 1 500                       | 1 (wyklucza poniżej)  |    tak    |
| obrażenia krytyczne, które zadają dodatkowe obrażenia                                                                     | rodzaj kości obrażeń * 500  | 1  (wyklucza powyżej) |    tak    |
| dodatkowa funkcjonalność nie zwiększająca współczynników np. narzędzia w dłoni, oko z podczerwienią, filtry antytoksynowe | 1 000                       |           2           |     -     |

\* Uwaga: neuroprocesor pozwala wykonywać akcje hakowania i zapory w Infosferze ale jednocześnie umożliwia programom zadawanie obrażeń w PSY właściciela.

### Przykłady

#### Najprostszy interfejs pozwalający na hakowanie w sieci

- **Opis**: Wewnętrzczaszkowy wszczep neuroprocesora, z wbudowaną szerokopasmową anteną do transmisji bezprzewodowych oraz gniazdem optycznym do połączenia przewodowego.
- **Części**: cybermod bazowy (głowa), neuroprocesor k4
- **Cena**: 2000 + 4000 = `6 000` ℂ

#### Cybernetyczna ręka z wysuwanymi szponami

- **Opis**: Kończyna z ciemnego metalu, pokryta syntetyczną skórą. Na przedramieniu, po wewnętrznej stronie mała skrytka otwierana za pomocą odpowiedniego nacisku. W dłoni umieszczone cztery długie, stalowe, wysuwane szpony.
- **Części**: cybermod bazowy (ręka), +1 miejsce w ekwipunku, szpony k6
- **Cena**: 1000 + 1000 + 6000 = `8 000` ℂ

#### Dermozbroja

- **Opis**: Cienka siatka z plastostali, umieszczona pod skórą, pokrywająca ramiona, klatkę piersiową i plecy. Mały generator wbudowany w biodro pozwala dodatkowo porazić ładunkiem elektrycznym wszystkich, którzy dotykają postaci z dermozbroją.
- **Części**: cybermod bazowy (tułów), +1 pancerza, wyładowanie elektryczne k4, obrażenia krytyczne: paraliż na k4 rund
- **Cena**: 5000 + 10000 + 4000 + 1500 = `20 500` ℂ
