---
layout: default
title: SRD
parent: Dokumenty
nav_order: 1
---
# Dokument referencyjny (SRD)

**Cyber** jest publikowany na licencji [CC-BY-SA 4.0](https://creativecommons.org/licenses/by-sa/4.0/).

Autor gry: [Oskar Świda](https://twitter.com/OskarSwida).

Cyber to gra fabularna o eksploracji mrocznego świata niedalekiej przyszłości, zdominowanego przez megakorporacje i technologię. Gracze wcielają się w mieszkańców gigantycznego metropolis - zatłoczonego, hałaśliwego miasta pełnego chciwości, obłudy i podejrzanych interesów.
Bohaterowie mogą piąć się po szczeblach kariery *zaibatsu*, działać na granicy prawa jako wolni strzelcy do wynajęcia albo prowadzić ustabilizowane (aczkolwiek nie pozbawione wyzwań) życie członka jednej z tysięcy frakcji - od religijnych sekt po miejskie służby ratunkowe.

## Wstęp

## Wskazówki dla prowadzącego

## Wskazówki dla graczy

## Tworzenie postaci

### Imię i pochodzenie

Najpierw wybierz **imię** dla swojej postaci oraz jej **pochodzenie**, które informuje o wiedzy i potencjalnych umiejętnościach wynikających z doświadczenia życiowego bohatera.
Pochodzenie określi również **poziom kredytu** postaci.

### Zdolności

Postacie graczy posiadają trzy współczynniki opisujące zdolności:

- **Ciało (CIA)** - ogół cech fizycznych: budowa, wytrzymałość, zwinność, zręczność,
- **Umysł (UMY)** - ogół cech mentalnych: inteligencja, wiedza, siła woli
- **Interfejs (INT)** - cechy związane z wykorzystaniem technologii: umiejętności operowania w Infosferze, odporność na cyberatak, poziom integracji z cybermodyfikacjami.

Podczas tworzenia postaci, gracz powinien rzucić **3k6** kolejno dla każdej zdolności. Po wykonaniu wszystkich rzutów można wymienić wartości pomiędzy dwoma wybranymi zdolnościami.

> **Przykład:**
> Miko rzuca na **CIA** swojej postaci i uzyskuje wyniki **2**, **4**, **6**, dające w sumie **12**. Następne dwa rzuty dają **9** dla **UMY** oraz **13** dla **INT**. Miko decyduje się na wymianę **12** z **9**, a zatem jej postać ma **9 CIA**, **12 UMY** i **13** **INT**.

### Ochrona przed trafieniem

Rzuć **1k6** aby określić początkową wartość atrybutu **Ochrona przed trafieniem** (OCHR), który odzwierciedla umiejętność unikania obrażeń w walce. OCHR nie opisuje zdrowia ani wytrzymałości postaci; postacie nie tracą też tego współczynnika na zbyt długi czas (patrz **Leczenie**). Jeśli atak zredukuje OCHR postaci <u>dokładnie do zera</u>, gracz musi wylosować efekt z tabeli **Blizny**.

### Wyposażenie

Postacie mają w sumie **10 miejsc** na ekwipunek. Miejsca te opisują dowolne sposoby przenoszenia/mocowania posiadanych przedmiotów. Mogą to być ręce, kieszenie, pas i inne elementy przymocowane na zewnątrz do ciała lub komponenty wmontowane na stałe w ciało bohatera. Jeśli jest to istotne, można poszczególnym miejscom dać oznaczenia wskazujące na ich specyfikę.

Niektóre elementy wyposażenia (torby, plecaki, cybermodyfikacje, drony, roboty) mogą zwiększać tę przestrzeń dodając kolejne miejsca.

Większość przedmiotów zajmuje jedno miejsce a małe przedmioty mogą być pakowane razem. Miejsca na ekwipunek są koncepcją abstrakcyjną i mogą być zmieniane przez prowadzącego wedle uznania.

**Nieporęczne** przedmioty zajmują dwa miejsca i są zazwyczaj dwuręczne lub niewygodne do noszenia. Każda postać, która ma **pełny ekwipunek** (tzn. wypełnia wszystkie 10 miejsc) zostaje **zredukowana do 0 OCHR**.

Postać nie może nosić więcej przedmiotów niż pozwala na to łączna ilość miejsc ekwipunku.

Wyposażenie startowe postaci jest zależne od jej pochodzenia.

Cybermodyfikacje są traktowane jak przedmioty - podczas tworzenia postaci, każdy gracz może wybrać **do 2 cybermodyfikacji za darmo**. Ilość miejsc zajmowanych przez cybermodyfikację jest podana w jej opisie.

## Technologia

Technologia to temat wiodący w tej grze. Jest dostępna, wszechobecna, potężna i niebezpieczna.

### Cybermodyfikacje

Każda postać może sobie zainstalować cybermodyfikacje w ilości nie przekraczającej poziomu zdolności **Interfejs podzielonej przez 3** (zaokrąglenie w górę).

> Przykład: Wartość współczynnika Interfejs *Johna Kowalsky'ego* wynosi 10. Oznacza to, że może on zainstalować 4 cybermodyfikacje.

Każda zainstalowana cybermodyfikacja zajmuje odpowiednią ilość miejsca w ekwipunku. Po jej usunięciu, miejsce jest zwalniane.

### Infosfera

Infosfera to globalna sieć komputerowa, która łączy niemal wszystkie urządzenia i systemy służące człowiekowi. Poszczególne skupiska danych określane są węzłami i reprezentowane jako odpowiedniki "miejsc" w świecie fizycznym.

Każda postać ma możliwość interakcji z siecią za pomocą awatara reprezentującego danego bohatera. Podłączenie do sieci nie wymaga dodatkowego wyposażenia i odbywa się w sposób bezprzewodowy.

Istnieje możliwość zablokowania dostępu do Infosfery aczkolwiek wszelkie urządzenia, które to realizują są oficjalnie **nielegalne**.

Wszystkie ryzykowne sytuacje w Infosferze są rozwiązywane za pomocą testu zdolności Interfejs. Podobnie jest z  obrażeniami, które przewyższają poziom OCHR postaci - powodują one zmniejszanie zdolności Interfejs zamiast zdolności Ciało.

Każda postać może wykonywać pewien zestaw standardowych czynności w Infosferze:

- wyszukiwanie informacji
- kontakt z osobami o znanym adresie lub miejscami publicznymi
- pozyskiwanie informacji publicznej
- dostęp do produktów i usług oferowanych w Infosferze

Wszystkie inne działania takie jak: hakowanie, ochrona, dostęp do zastrzeżonej informacji wymagają odpowiednich cybermodyfikacji.

## Zasady

### Zdolności

Każda z trzech zdolności jest używana w innych sytuacjach (patrz rzuty obronne, poniżej).

- **Ciało (CIA)** - w sytuacjach ryzykownych wymagających siły fizycznej, zręczności, zwinności czy wytrzymałości.
- **Umysł (UMY)** - w przypadku kłopotów, których można uniknąć dzięki inteligencji, wiedzy lub sile woli.
- **Interfejs (INT)** - w unikaniu zagrożeń związanych z Infosferą, cybermodyfikacjami lub sterowaniem urządzeniami.

### Osłabienie (Zmęczenie?)

Postać narażona na silną presję, niekorzystne warunki zewnętrzne lub brak możliwości zaspokajania podstawowych potrzeb fizycznych otrzymuje punkty Osłabienia. Każdy punkt Osłabienia blokuje jedno miejsce w ekwipunku postaci i stan ten trwa do czasu, aż postać będzie w stanie się zregenerować (np. odpoczywając całą noc w bezpiecznym miejscu).
Po wypoczynku, postać usuwa *wszystkie* punkty Osłabienia i odzyskuje *wszystkie* zajęte miejsca.

Zajmowanie miejsc w ekwipunku przez utrzymujący się stan Osłabienia prowadzi w końcu do sytuacji, gdzie wszystkie miejsca zostają zajęte a OCHR bohatera spada do zera.

Miejsca zablokowane przez Osłabienie nie mogą być wykorzystane do noszenia ekwipunku.
Jeśli przedmiotem zajmującym zablokowane miejsce jest cybermodyfikacja - przestaje ona działać do momentu pozbycia się Osłabienia.

Postacie mogą również otrzymać punkty Osłabienia poprzez wydarzenia w fikcji lub jako efekt niektórych akcji.

### Rzuty obronne

Rzut obronny to test, który pozwala uniknąć negatywnych skutków ryzykownych wyborów i okoliczności. Gracze **rzucają k20** i porównują wynik z poziomem wybranej zdolności. Jeśli wynik rzutu jest **równy lub niższy** od poziomu zdolności, test został **zdany**. W przeciwnym razie, test się nie udaje. **1 to zawsze sukces**, a **20 to zawsze porażka**.

W *Cyber* wykonuje się w zasadzie tylko ten jeden rodzaj testu - sprawdzamy, czy postaci udało się uniknąć zagrożenia. Przy czym, jeśli sytuacja zagrożenia posiada dwie aktywne strony, **rzut wykonuje ta**, dla której zagrożenie określamy jako **większe**.

Można to ująć tak:

- jeśli postać jest atakowana - wykonuje rzut obronny w celu uniknięcia negatywnych skutków ataku
- jeśli postać wykonuje ryzykowną czynność, która nie angażuje innych postaci (wspina się, wyłamuje drzwi, hakuje węzeł Infosfery) - zdany test likwiduje ryzyko niepowodzenia
- jeśli postać wykonuje czynność, której aktywnie przeciwdziała inna postać (poza walką) - rzut obronny eliminuje ryzyko, że przeciwnik przeszkodzi w realizacji celu.

Przykłady:

- John został zaatakowany (nie jest ważne czy to walka dystansowa czy wręcz). Zanim przeciwnik zada mu obrażenia, John może wykonać test OCHR, udany test oznacza, że bohaterowi udało się całkowicie uniknąć obrażeń.
- Ada próbuje otworzyć zamek elektroniczny bez znajomości kodu więc wykonuje test INT. Zdany test oznacza, że udało jej się oszukać system i drzwi się otwierają.
- Kumiko ściga się z pojazdem ochrony, który próbuje zajechać jej drogę. Naruszyła strefę bezpieczeństwa więc jest w tarapatach i musi wykonać test INT. Zdany test oznacza, że da radę uciec ochronie.

#### Testy ułatwione i utrudnione

Czasami prowadzący chciałby zaznaczyć, że unikanie ryzyka lub negatywnych skutków jest dla danej postaci łatwiejsze lub trudniejsze ze względu na okoliczności zewnętrzne, niezależne od zdolności bohatera.

Prowadzący może w takiej sytuacji określić test jako **Łatwy** lub **Trudny**.

- przy teście **łatwym** gracz rzuca kością k20 oraz dodatkową kością k4, następnie **odejmuje** od wyniku k20 wynik k4
- przy teście **trudnym** gracz rzuca kością k20 oraz dodatkową kością k4, następnie **dodaje** do wyniku k20 wynik k4

> Przykład: ...

### Reakcje BN

Kiedy postacie napotkają Bohatera Niezależnego, którego reakcja na to spotkanie nie jest oczywista, prowadzący może rzucić **2k6** i sprawdzić w poniższej tabeli:

|       |          |           |          |         |
| :---: | :------: | :-------: | :------: | :-----: |
|   2   |   3-5    |    6-8    |   9-11   |   12    |
| Wrogi | Ostrożny | Ciekawski | Uprzejmy | Pomocny |



### Walka

#### Kolejność działań

Proweadzący powinien sygnalizować najbardziej prawdopodobne działania oponentów w trakcie starcia. 
Na początku walki, każdy gracz musi zdać rzut obronny CIA, aby móc zacząć działać przed przeciwnikami.

**Przykład:** *Bea przypadkowo natknęła się na teren, na którym grasuje gang przemytników. Aby móc działać przed nimi, musi wykonać test CIA. Nie udaje jej się, więc przemytnicy atakują pierwsi.*

#### Atak i obrażenia

Atak rozstrzygany jest zgodnie z następującą procedurą:

- Atakowany wykonuje test obronny odpowiedniej zdolności (CIA przy ataku fizycznym, UMY - przy mentalnym, INT - atak w Infosferze). **Zdany test** oznacza, że **atak się nie powiódł** a potencjalna ofiara wychodzi bez szwanku.
- Jeżeli atak się udał, atakujący rzuca **kością obrażeń** dla swojej broni i odejmuje **pancerz** celu, a następnie  pozostałą sumę odejmuje od **OCHR** przeciwnika. Ataki **bez broni** zawsze zadają **1k4** obrażeń.
- Jeżeli liczba zadanych obrażeń przekracza poziom OCHR ofiary, różnica jest odejmowana od odpowiedniej zdolności (tej samej, którą testowano aby uniknąć skutków ataku)
- Jeżeli OCHR ofiary ataku na początku tury wynosi zero a test obronny się nie udał, to oprócz obrażeń stosowane są wszystkie efekty **obrażeń krytycznych** opisanych dla broni lub przeciwnika.
- Zredukowanie którejś ze zdolności postaci do zera oznacza:
  - CIA - śmierć fizyczną postaci
  - UMY - katatonię i kompletny brak kontaktu z bohaterem (czym to się różni od śmierci?)
  - INT - blokadę dostępu do Infosfery na 24 godziny

#### Wielu atakujących

Jeśli kilka postaci atakuje tego samego przeciwnika, rzuć wszystkimi kośćmi obrażeń i zachowaj jeden najwyższy wynik.

#### Standardowe modyfikatory ataku

Jeśli walczysz **ze słabszej pozycji** (np. przez osłonę lub ze związanymi rękoma), atakowany wykonuje **łatwy** test obronny.

Jeśli walczysz **w przewadze** (np. przeciwko bezbronnemu wrogowi lub poprzez odważny manewr), atakowany wykonuje **trudny** test obronny.

#### Broń podwójna

Jeśli atakujesz dwoma rodzajami broni jednocześnie, rzuć obiema kostkami obrażeń i zatrzymaj pojedynczy, najwyższy wynik.

### Podmuch

Ataki z cechą **Podmuch** wpływają na wszystkie cele w oznaczonym obszarze i są rzucane oddzielnie dla każdej dotkniętej postaci. Podmuch odnosi się do całej grupy efektów obszarowych, od klasycznej eksplozji, przez potężne ciosy rozszczepiające, aż po uderzenie meteorytu. Jeśli nie jesteś pewien ile celów może zostać dotkniętych, rzuć odpowiednią kością obrażeń, aby uzyskać wynik.

### Obrażenia krytyczne

Niektórzy wrogowie posiadają specjalne umiejętności lub efekty, które są uruchamiane, gdy ich cel nie zda testu obronnego a jego OCHR wynosi zero na początku tury walki.
W takim przypadku aktywowane są *wszystkie* efekty obrażeń krytycznych jakie wynikają z sytuacji walczących.

### Blizny

Gdy obrażenia zadane postaci redukują jej OCHR dokładnie do 0, bohater może doznać nieodwracalnych zmian. Aby dowiedzieć się więcej obejrzyj **Tabelę blizn**.

#### Pancerz

Zanim określisz obrażenia na OCHR, od wyniku rzutów na obrażenia odejmij wartość **Pancerza** celu.

Nikt nie może mieć więcej niż 3 punkty Pancerza. 

#### Odwrót

Ucieczka w trudnej sytuacji zawsze wymaga udanego rzutu obronnego odpowiedniej zdolności (tej samej, którą testuje się obronę przed atakiem), jak również bezpiecznego miejsca, do którego można uciec.

#### Leczenie

Odpoczynek przez kilka chwil przywraca utracone punkty OCHR, ale może narazić postać na niebezpieczeństwo.

Utracone punkty zdolności można zazwyczaj przywrócić poprzez tygodniowy odpoczynek wspomagany przez systemy medyczne lub odpowiedniego specjalistę.

Niektóre cybermodyfikacje mogą przyspieszać leczenie.

#### Tabela Blizn

Kiedy atak zredukuje **OCHR postaci dokładnie do 0**, postać zostaje nieodwracalnie i niepowtarzalnie zmieniona. Sprawdź wynik w tabeli poniżej w oparciu o **całkowite zadane obrażenia**:


|     |                                                                                                                                                                                                                                                                                                                          |
| --- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| 1   | Trwała blizna: Rzuć 1k6 &#124; 1: Kark, 2: Ręce, 3: Oko, 4: Klatka piersiowa, 5: Nogi, 6: Ucho. Rzuć 1k6. Jeśli suma jest wyższa niż twoja maksymalna OCHR,  wynik staje się twoją nową maksymalną OCHR.                                                                                                                 |
| 2   | Gruchoczący cios: Jesteś zdezorientowany i roztrzęsiony. Opisz, jak się koncentrujesz. Rzuć 1k6. Jeśli suma jest wyższa niż twoja maksymalna OCHR,  wynik staje się twoją nową maksymalną OCHR.                                                                                                                          |
| 3   | Powalony: Zostajesz wysłany w powietrze i lądujesz płasko na twarzy. Odczuwasz dyskomfort, dopóki nie odpoczniesz przez kilka godzin. Następnie, rzuć 1k6. Dodaj tę liczbę do swojej maksymalnej OCHR.                                                                                                                   |
| 4   | Złamana kość: Rzuć 1k6 &#124; 1-2: Noga, 3-4: Ramię, 5: Żebro, 6: Czaszka. Po zrośnięciu, rzuć 2k6. Jeśli suma jest wyższa niż twoja maksymalna OCHR,  wynik staje się twoją nową maksymalną OCHR.                                                                                                                       |
| 5   | Choroba: Cierpisz na obrzydliwą, nieprzyjemną infekcję. Kiedy wydobrzejesz, rzuć 2k6. Jeśli suma jest wyższa niż twoja maksymalna OCHR,  wynik staje się twoją nową maksymalną OCHR.                                                                                                                                     |
| 6   | Poważna rana głowy: Rzuć 1k6 &#124; 1-2: SIŁ, 3-4: ZRE, 5-6: WOL. Rzuć 3k6. Jeśli wynik jest wyższy niż aktualny poziom zdolności, staje się on nową wartością wskazanej cechy.                                                                                                                                          |
| 7   | Wstrząs: Ledwo możesz się poruszać, dopóki nie otrzymasz poważnej pomocy i nie odpoczniesz. Po wyzdrowieniu, rzuć 3k6. Jeśli suma jest wyższa niż twoja maksymalna wartość ZRE, nowy wynik staje się nową maksymalną wartością.                                                                                          |
| 8   | Ogłuszenie: Nic nie słyszysz dopóki nie uzyskasz jakiejś wyjątkowej pomocy. Niezależnie od tego, wykonaj rzut obronny WOL. Jeśli test się uda, zwiększ swoją maksymalną WOL o 1k4.                                                                                                                                       |
| 9   | Uraz psychiczny: Jakaś ukryta część twojej psychiki została wytrącona z równowagi. Rzuć 3k6. Jeśli suma jest wyższa niż twoja maksymalna wartość WOL, nowy wynik staje się nową maksymalną wartością.                                                                                                                    |
| 10  | Utrata kończyny: Kończyna została oderwana, jest kaleka lub bezużyteczna. Strażnik określi, która to kończyna. Następnie wykonaj rzut obronny WOL. Jeśli test się uda, zwiększ swoją maksymalną wartość WOL o 1k6.                                                                                                       |
| 11  | Śmiertelna rana: Odczuwasz dyskomfort i zostajesz wyłączony z gry. Umierasz w ciągu godziny, chyba że zostaniesz uleczony. Po wyzdrowieniu, rzuć 2k6. Wynik staje się twoją nową maksymalną OCHR.                                                                                                                        |
| 12  | Skazany na zagładę: Śmierć wydawała się bliska, ale jakoś udało ci się przeżyć. Jeśli twój następny rzut obronny przeciwko obrażeniom krytycznym jest nieudany, umierasz okropną śmiercią. Jeśli zdasz test, rzuć 3k6. Jeśli suma jest większa niż twoje maksymalne OCHR, weź nowy wynik jako aktualną, maksymalną OCHR. |


### Kość Przeznaczenia

Od czasu do czasu będziesz chciała wprowadzić jakiś element losowości (np. pogoda, unikalna wiedza postaci, itp).
W takich sytuacjach **rzuć 1k6**.

- Wynik **4 lub więcej** oznacza decyzję **korzystną** dla graczy.
- Wynik **3 lub mniej** oznacza rozwiązanie **niekorzystne**.

Przed rzutem warto klarownie opisać graczom zarówno korzystne jak i niekorzystne jego skutki.

### Poziom kredytu/postaci

Zakup nowego ekwipunku lub usług jest możliwy dzięki zdolności kredytowej. Każda postać posiada określony **poziom kredytu**, który odzwierciedla rodzaj i jakość przedmiotów, które można nabyć. Jeśli postać może sobie pozwolić na dany zakup, po prostu wpisuje zakupiony przedmiot do ekwipunku lub składuje go w miejscu, w którym może go przechować.

Początkowy poziom kredytu postaci jest zależny od jej [pochodzenia](#imię-i-pochodzenie).

Wartości poziomu kredytowego opisywane są od 6 do 1, przy czym **sześć to najniższa** a **jeden to najwyższa** wartość.

Produkty i usługi mają z kolei **wymagany poziom kredytu**, który wyznacza granicę zdolności nabywczych postaci. <u>Postać nie może nabyć przedmiotu, którego wymagany poziom jest wyższy niż jej poziom kredytu</u>.

Zakup **nielegalnego** produktu lub usługi wymaga dodatkowo rzutu k6. Wynik mniejszy lub równy wymaganemu poziomowi kredytu oznacza, że udało się znaleźć i zakupić dany produkt lub usługę.

W *Cyber* nie ma określonej waluty ani cenników. Towary nabywa się na zasadzie kredytu zatem zdobywanie bogactwa (lub wpływów jakie można uzyskać dzięki pieniądzom) może się odbywać jedynie na zasadzie zwiększania **poziomu kredytu**. Tym samym, poziom kredytu staje się jednocześnie **poziomem postaci**.


## Infosfera

**Konflikty w Infosferze** są rozstrzygane dokładnie tak samo jak w świecie fizycznym, z tą różnicą, że współczynnikiem branym pod uwagę przy rzutach obronnych jest Interfejs. 
Podobnie, w sytuacji gdy OCHR postaci spadnie do zera, zdolnością, która jest redukowana przez ataki jest Interfejs zamiast Ciała.

**Blokada**: zredukowanie INT postaci do zera oznacza, że nie może ona korzystać z Infosfery przez następne 24 godziny.

**Hakowanie**: Węzły sieci mogą posiadać określony poziom OCHR oraz poziom INT. Aby uzyskać dostęp do takiego węzła (bez zgody właściciela), gracz musi zredukować jego ochronę do zera. W tym celu wymagane jest użycie odpowiednich cybermodyfikacji i wykonanie ataków (prowadzący wykonuje testy obronne Interfejsu dla węzła). Jeżeli bohaterowi uda się zredukować Po usunięciu ochrony, gracz przejmuje kontrolę nad węzłem na **tyle rund** ile wynosi jego **poziom INT**.

**Zapora**: postacie graczy mogą również aktywnie chronić węzły Infosfery. W tym celu należy zdać test INT. Sukces oznacza, że w następnej turze ten węzeł jest całkowicie odporny na hakowanie.

## Cybermodyfikacje

Cybermodyfikacje są traktowane jako wyposażenie postaci, mogą być montowane i usuwane wedle życzenia, ale musi się to odbywać w specjalistycznych placówkach.

Postać zaczyna grę z dwoma darmowymi modyfikacjami dostępnymi w ramach jej poziomu kredytu.

## Rozwój postaci

## Podsumowanie
