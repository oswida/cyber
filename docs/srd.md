---
layout: default
title: SRD
parent: Dokumenty
nav_order: 1
---
# Dokument referencyjny (w przygotowaniu)

**Cyber** jest publikowany na licencji [CC-BY-SA 4.0](https://creativecommons.org/licenses/by-sa/4.0/).

Autor gry: [Oskar Świda](https://twitter.com/OskarSwida).

Cyber to gra fabularna o eksploracji mrocznego świata niedalekiej przyszłości, zdominowanego przez megakorporacje i technologię. Gracze wcielają się w mieszkańców gigantycznego metropolis - zatłoczonego, hałaśliwego miasta pełnego chciwości, obłudy i podejrzanych interesów.
Bohaterowie mogą piąć się po szczeblach kariery *zaibatsu*, działać na granicy prawa jako wolni strzelcy do wynajęcia albo prowadzić ustabilizowane (aczkolwiek nie pozbawione wyzwań) życie członka jednej z tysięcy frakcji - od religijnych sekt po miejskie służby ratunkowe.

## Wstęp

**Cyber** został zaprojektowany w oparciu o następujące zasady:

- **Neutralność**: Rolą prowadzącego, działającego jako neutralny arbiter, jest jasne przedstawianie zasad gry, sytuacji, bohaterów niezależnych i narracji.
- **Brak klas postaci**: rola i umiejętności postaci nie są ograniczone przez jedną klasę. Zamiast tego, ekwipunek, który nosi i doświadczenia z gry definiują jej specjalizację.
- **Śmierć**: postacie mogą być potężne, ale można je również skrzywdzić na wiele sposobów. Śmierć zawsze czyha tuż za rogiem, ale nigdy nie jest przypadkowa ani nie nadchodzi bez ostrzeżenia.
- **Najpierw fikcja**: rzut kośćmi nie zawsze odzwierciedla trudność wyzwania czy wynik starcia. Sukces i porażka są ustalane przez prowadzącego w dialogu z graczami, w oparciu o elementy świata gry.
- **Rozwój**: postacie zmieniają się poprzez rozwój w świecie gry, zdobywają nowe umiejętności i zdolności, próbując przetrwać niebezpieczne wydarzenia oraz pokonywać przeszkody.
- **Gracz podejmuje decyzje**: gracze powinni zawsze rozumieć powody, które skłoniły ich do podjęcia decyzji, a informacje o potencjalnym ryzyku powinny być przekazywane często i w sposób nieskrępowany.
- **Wspólne cele**: gracze angażują się we wspólną wizję świata, współdzielą cele postaci i wyzwania grupowe. Dlatego też, uczestnicy gry zazwyczaj działają razem w celu osiągnięcia wspólnego celu, jako drużyna.

## Tworzenie postaci

### Imię i przeszłość

Wybierz imię dla swojej postaci oraz jej [przeszłość](./background.md), które informuje o wiedzy i potencjalnych umiejętnościach wynikających z doświadczenia życiowego bohatera. Przeszłość określi również początkową **wiarygodność** postaci.

### Poziomy zdolności

Postacie graczy posiadają trzy współczynniki opisujące zdolności:

- **Ciało (CIA)** - ogół cech fizycznych: budowa, wytrzymałość, zwinność, zręczność, refleks
- **Psychika (PSY)** - ogół cech mentalnych i socjalnych: inteligencja, wiedza, siła woli, empatia, kontakty
- **Interfejs (INT)** - cechy związane z wykorzystaniem technologii: umiejętności operowania w Infosferze, odporność na cyberatak, poziom integracji z [cybermodyfikacjami](./cybermod.md).

Podczas tworzenia postaci, gracz powinien rzucić **3k6** kolejno dla każdej zdolności. Po wykonaniu wszystkich rzutów można wymienić wartości pomiędzy dwoma wybranymi zdolnościami.

> **Przykład:**
> Miko rzuca na **CIA** swojej postaci i uzyskuje wyniki **2**, **4**, **6**, dające w sumie **12**. Następne dwa rzuty dają **9** dla **PSY** oraz **13** dla **INT**. Miko decyduje się na wymianę **12** z **9**, a zatem jej postać ma **9 CIA**, **12 PSY** i **13** **INT**.

### Ochrona przed trafieniem

Rzuć **1k6** aby określić początkową wartość atrybutu **Ochrona przed trafieniem** (OCHR), który odzwierciedla umiejętność unikania obrażeń w walce. OCHR nie opisuje zdrowia ani wytrzymałości postaci; postacie nie tracą też tego współczynnika na zbyt długi czas (patrz **Leczenie**). Jeśli atak zredukuje OCHR postaci <u>dokładnie do zera</u>, gracz musi wylosować efekt z tabeli **Blizny**.

### Wyposażenie

Postacie mają w sumie **10 miejsc** na ekwipunek. Miejsca te opisują dowolne sposoby przenoszenia/mocowania posiadanych przedmiotów. Mogą to być ręce, kieszenie, pas i inne elementy przymocowane na zewnątrz do ciała lub komponenty wmontowane na stałe w ciało bohatera. Jeśli jest to istotne, można poszczególnym miejscom dać oznaczenia wskazujące na ich specyfikę.

Niektóre elementy wyposażenia (torby, plecaki, cybermodyfikacje, drony, roboty) mogą zwiększać tę przestrzeń dodając kolejne miejsca.

Większość przedmiotów zajmuje jedno miejsce a małe przedmioty mogą być pakowane razem. Miejsca na ekwipunek są koncepcją abstrakcyjną i mogą być zmieniane przez prowadzącego wedle uznania.

**Nieporęczne** przedmioty zajmują dwa miejsca i są zazwyczaj dwuręczne lub niewygodne do noszenia. Każda postać, która ma **pełny ekwipunek** (tzn. wypełnia wszystkie 10 miejsc) zostaje **zredukowana do 0 OCHR**.

Postać nie może nosić więcej przedmiotów niż pozwala na to łączna ilość miejsc ekwipunku.

Wyposażenie startowe postaci jest zależne od jej pochodzenia.

[Cybermodyfikacje](./cybermod.md) są traktowane jak przedmioty - podczas tworzenia postaci, każdy gracz może wybrać **do 2 cybermodyfikacji za darmo**. Ilość miejsc zajmowanych przez cybermodyfikację jest podana w jej opisie.

## Zasady

### Zdolności

Każda z trzech zdolności jest używana w innych sytuacjach (patrz rzuty obronne, poniżej).

- **Ciało (CIA)** - w sytuacjach ryzykownych wymagających siły fizycznej, zręczności, zwinności czy wytrzymałości.
- **Psychika (PSY)** - w przypadku kłopotów, których można uniknąć dzięki inteligencji, wiedzy, sile woli lub interakcjom społecznym.
- **Interfejs (INT)** - w unikaniu zagrożeń związanych z Infosferą, cybermodyfikacjami lub sterowaniem urządzeniami.

### Dyskomfort i zmęczenie

Postać pozbawiona możliwości zaspokojenia kluczowej potrzeby (takiej jak jedzenie lub odpoczynek), odczuwa **dyskomfort** i **nie może odzyskać punktów OCHR ani punktów zdolności**.
Każda osoba odczuwająca dyskomfort przez więcej niż jeden dzień, dodaje do swojego ekwipunku **Zmęczenie**, jedno na każdy dzień.
Każde Zmęczenie blokuje jedno miejsce ekwipunku i trwa do czasu, aż postać będzie w stanie się zregenerować (np. odpoczywając całą noc w bezpiecznym miejscu). Po wypoczynku, postać odzyskuje *wszystkie* zajęte miejsca.

Uwaga: zajmowanie miejsc w ekwipunku przez utrzymujący się stan Zmęczenia prowadzi w końcu do sytuacji, gdzie wszystkie miejsca zostają zajęte a OCHR bohatera spada do zera.

Miejsca zablokowane przez Zmęczenie nie mogą być wykorzystane do noszenia ekwipunku, jeśli gracz musi zaznaczyć Zmęczenie na miejscu już zajętym przez jakiś przedmiot, rzecz tę należy odłożyć lub wyrzucić.
Jeśli przedmiotem zajmującym zablokowane miejsce jest cybermodyfikacja - przestaje ona działać do momentu pozbycia się Zmęczenia.

Postacie mogą również otrzymać punkty Zmęczenia poprzez wydarzenia w fikcji lub jako efekt niektórych akcji.

### Rzuty obronne

Rzut obronny to test, który pozwala uniknąć negatywnych skutków ryzykownych wyborów i okoliczności. Gracze **rzucają k20** i porównują wynik z poziomem wybranej zdolności. Jeśli wynik rzutu jest **równy lub niższy** od poziomu zdolności, test został **zdany**. W przeciwnym razie, test się nie udaje. **1 to zawsze sukces**, a **20 to zawsze porażka**.

W *Cyber* wykonuje się w zasadzie tylko ten jeden rodzaj testu - sprawdzamy, czy postaci udało się uniknąć zagrożenia lub ryzyka. Przy czym, jeśli sytuacja zagrożenia posiada dwie aktywne strony, **rzut wykonuje ta**, dla której zagrożenie określamy jako **większe**.

Można to ująć tak:

- jeśli postać wykonuje ryzykowną czynność, która nie angażuje innych postaci (wspina się, wyłamuje drzwi, hakuje węzeł Infosfery) - zdany test likwiduje ryzyko niepowodzenia
- jeśli postać wykonuje czynność, której aktywnie przeciwdziała inna postać (poza walką) - rzut obronny eliminuje ryzyko, że przeciwnik przeszkodzi w realizacji celu.

> Przykłady:
>
> - Ada próbuje otworzyć zamek elektroniczny bez znajomości kodu więc wykonuje test INT. Zdany test oznacza, że udało jej się oszukać system i drzwi się otwierają.
> - Kumiko ściga się z pojazdem ochrony, który próbuje zajechać jej drogę. Manewry pojazdu zależne są od jej refleksu i zręczności więc musi wykonać test CIA. Zdany test oznacza, że da radę uciec ochronie.
> - Robert próbuje odnaleźć zaginionego członka rodziny, w tym celu zwraca się o pomoc do znajomego gangu ulicznego. Zdany test PSY oznacza, że uzyskał jakieś informacje na temat poszukiwanego.

#### Testy ułatwione i utrudnione

Czasami prowadzący chciałby zaznaczyć, że unikanie ryzyka lub negatywnych skutków działań (poza walką) jest dla danej postaci łatwiejsze lub trudniejsze ze względu na <u>okoliczności zewnętrzne</u>, niezależne od zdolności bohatera.

Prowadzący może w takiej sytuacji określić test jako **Łatwy** lub **Trudny**.

- przy teście **łatwym** gracz rzuca kością k20 oraz dodatkową kością k4, następnie **odejmuje** od wyniku k20 wynik k4 (`k20-k4`)
- przy teście **trudnym** gracz rzuca kością k20 oraz dodatkową kością k4, następnie **dodaje** do wyniku k20 wynik k4 (`k20+k4`)

> TODO: Przykład: ...

### Walka

#### Rundy

Gra zazwyczaj toczy się bez ścisłego rozliczania czasu. W walce lub okolicznościach, w których czas jest pomocny, użyj rund, aby śledzić, kiedy coś się wydarzy. **Runda** zajmuje około dziesięciu sekund czasu gry i składa się z tur.

#### Akcje

W swojej turze postać może poruszyć się na odległość do 12 metrów i wykonać jedną akcję. Może to być atak, drugi ruch lub inne rozsądne działanie.

W każdej rundzie, gracze deklarują co robią, zanim rzucone zostaną jakiekolwiek kości. Jeśli jakaś postać próbuje czegoś ryzykownego, prowadezący żąda od odpowiednich graczy lub BN wykonania rzutu obronnego. Wszystkie akcje, ataki i ruchy odbywają się jednocześnie.

#### Kolejność działań

Prowadzący powinien sygnalizować najbardziej prawdopodobne działania oponentów w trakcie starcia.
Jeśli gracz chce zacząć działać przed przeciwnikami, to na początku walki powinien zdać test odpowiedniej cechy: CIA dla walki w świecie fizycznym lub PSY w przypadku starcia w Infosferze.

> **Przykład:** *Bea przypadkowo natknęła się na teren, na którym grasuje gang przemytników. Aby móc działać przed nimi, musi wykonać test CIA. Nie udaje jej się, więc przemytnicy atakują pierwsi.*

#### Atak i obrażenia

Atakujący rzuca **kością obrażeń** dla swojej broni i odejmuje **pancerz** celu, a następnie zadaje pozostałą sumę do **OCHR** przeciwnika. Ataki **bez broni** zawsze zadają **1k4 obrażeń**.
Jeśli liczba obrażeń przekracza aktualną OCHR przeciwnika, pozostałe punkty zmniejszają odpowiednią zdolność postaci (CIA dla walki w świecie fizycznym, INT dla starcia w Infosferze).

- Zredukowanie którejś ze zdolności postaci do zera oznacza:
  - CIA - śmierć fizyczną postaci
  - PSY - poważne problemy psychiczne (fobie, lęki) wymagające specjalistycznej opieki lub społeczne (trwałe wykluczenie z pewnych środowisk)
  - INT - blokadę dostępu do Infosfery na 24 godziny

#### Wielu atakujących

Jeśli kilka postaci atakuje tego samego przeciwnika, rzuć wszystkimi kośćmi obrażeń i zachowaj jeden najwyższy wynik.

#### Modyfikatory ataku

Jeśli walczysz ze **słabszej pozycji** (np. przez osłonę lub ze związanymi rękoma), atak jest **osłabiony** i atakujący musi rzucić **1k4 obrażeń**, bez względu na kość obrażeń ataku.

Jeśli walczysz **w przewadze** (np. przeciwko bezbronnemu wrogowi lub poprzez odważny manewr), atak jest **wzmocniony**, pozwalając atakującemu na zadanie **1k12 obrażeń** zamiast normalnej liczby.

Jeżeli modyfikacja 1k4/1k12 jest niewystarczająca do waszego stylu gry, można zdefiniować **poziom osłabienia/wzmocnienia** ataku liczony jako **ilość rodzajów kości** o jakie zmniejszamy/zwiększamy atak. Poziom osłabienia/wzmocnienia jest ustalany przez prowadzącego w zależności od okoliczności.
Dostępne kości ataku to: k4,k6,k8,k10,k12. W takim przypadku poziom osłabienia/wzmocnienia jest wartością pomiędzy `-4` a `4`.

> Przykład:
> John rzuca się za skrzynie, żeby osłonić się przed ostrzałem strażników. Skrzynie są metalowe więc prowadzący uznaje, że stanowią na tyle dobrą osłonę, że osłabiają ataki o 2. W tym przypadku strażnik, który miał kość ataku k12, rzuca kością k8. Drugi strażnik strzelał z pistoletu k6, osłabienie o 2 co prawda wykracza poza skalę ale nie może dawać kości mniejszej niż minimalna, więc strzał rozliczany jest kością k4.

#### Broń podwójna

Jeśli atakujesz dwoma rodzajami broni jednocześnie, rzuć obiema kostkami obrażeń i zatrzymaj pojedynczy, najwyższy wynik.

#### Podmuch

Ataki z cechą **Podmuch** wpływają na wszystkie cele w oznaczonym obszarze i są rzucane oddzielnie dla każdej dotkniętej postaci. Podmuch odnosi się do całej grupy efektów obszarowych, od klasycznej eksplozji, przez potężne ciosy rozszczepiające, aż po uderzenie meteorytu. Jeśli nie jesteś pewien ile celów może zostać dotkniętych, rzuć odpowiednią kością obrażeń, aby uzyskać wynik.

#### Obrażenia krytyczne

Obrażenia, które redukują OCHR celu poniżej zera, zmniejszają SIŁ celu o ich pozostałą ilość. Ofiara musi wykonać rzut obronny SIŁ (już po redukcji), aby uniknąć **obrażeń krytycznych**. Dodatkowo, niektórzy wrogowie posiadają specjalne umiejętności lub efekty, które są uruchamiane, gdy ich cel nie zaliczy testu na obrażenia krytyczne.

Każda postać, która otrzyma obrażenia krytyczne, nie może zrobić nic poza słabym czołganiem się i kurczowym chwytaniem się resztek życia. Jeśli otrzyma pomoc i będzie mogła odpocząć, jej stan ulegnie stabilizacji. Jeśli postać nie będzie leczona, umrze w ciągu godziny.

#### Blizny

Gdy obrażenia zadane postaci w świecie fizycznym redukują jej OCHR **dokładnie do 0**, bohater może doznać nieodwracalnych zmian. Aby dowiedzieć się więcej obejrzyj [Tabelę blizn](#tabela-blizn).

> #### Pancerz

Zanim określisz obrażenia na OCHR, od wyniku rzutów na obrażenia odejmij wartość **Pancerza** celu. Tarcze, zbroje, cybermodyfikacje mogą zapewniać dodatkową obronę (np. +1 do pancerza), ale tylko wtedy, gdy przedmiot jest trzymany lub noszony.  

Nikt nie może mieć więcej niż 3 punkty Pancerza.

#### Odwrót

Ucieczka w trudnej sytuacji zawsze wymaga udanego rzutu obronnego odpowiedniej zdolności (tej samej, którą testuje się obronę przed atakiem), jak również bezpiecznego miejsca, do którego można uciec.

### Oddziały

Duże grupy podobnych wojowników walczących razem są traktowane jako pojedyncze **oddziały**. Kiedy oddział otrzymuje krytyczne obrażenia, zostaje rozproszony lub znacznie osłabiony. Kiedy osiągnie 0 SIŁ, zostaje zniszczony.

Ataki jednostek na oddziały są **osłabione** (z wyjątkiem obrażeń od podmuchu).
Ataki oddziałów na jednostki są wzmocnione i zadają obrażenia takie jak od podmuchu.

### Morale

Podczas starcia, gdy pierwszy z wrogów polegnie i ponownie, gdy grupa wrogów straci połowę swojej liczby - nieprzyjaciele muszą zdać test WOL, aby pozostać na polu bitwy. Niektóre grupy mogą używać WOL swojego lidera zamiast własnego. Samotni wrogowie muszą wykonać rzut obronny WOL gdy ich OCHR spadnie do zera. Morale nie stosuje się do postaci graczy.

#### Leczenie

Odpoczynek przez kilka chwil przywraca utracone punkty OCHR, ale może narazić postać na niebezpieczeństwo.

Utracone punkty zdolności można zazwyczaj przywrócić poprzez tygodniowy odpoczynek wspomagany przez systemy medyczne lub odpowiedniego specjalistę.

Niektóre cybermodyfikacje mogą przyspieszać leczenie.

#### Tabela Blizn

Kiedy atak fizyczny zredukuje **OCHR postaci dokładnie do 0**, postać zostaje nieodwracalnie i niepowtarzalnie zmieniona. Sprawdź wynik w tabeli poniżej w oparciu o **całkowite zadane obrażenia**:

|     |                                                                                                                                                                                                                                                                                                                          |
| --- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| 1   | Trwała blizna: Rzuć 1k6 &#124; 1: Kark, 2: Ręce, 3: Oko, 4: Klatka piersiowa, 5: Nogi, 6: Ucho. Rzuć 1k6. Jeśli suma jest wyższa niż twoja maksymalna OCHR,  wynik staje się twoją nową maksymalną OCHR.                                                                                                                 |
| 2   | Gruchoczący cios: Jesteś zdezorientowany i roztrzęsiony. Opisz, jak się koncentrujesz. Rzuć 1k6. Jeśli suma jest wyższa niż twoja maksymalna OCHR,  wynik staje się twoją nową maksymalną OCHR.                                                                                                                          |
| 3   | Powalony: Zostajesz wysłany w powietrze i lądujesz płasko na twarzy. Odczuwasz dyskomfort, dopóki nie odpoczniesz przez kilka godzin. Następnie, rzuć 1k6. Dodaj tę liczbę do swojej maksymalnej OCHR.                                                                                                                   |
| 4   | Złamana kość: Rzuć 1k6 &#124; 1-2: Noga, 3-4: Ramię, 5: Żebro, 6: Czaszka. Po zrośnięciu, rzuć 2k6. Jeśli suma jest wyższa niż twoja maksymalna OCHR,  wynik staje się twoją nową maksymalną OCHR.                                                                                                                       |
| 5   | Choroba: Cierpisz na obrzydliwą, nieprzyjemną infekcję. Kiedy wydobrzejesz, rzuć 2k6. Jeśli suma jest wyższa niż twoja maksymalna OCHR,  wynik staje się twoją nową maksymalną OCHR.                                                                                                                                     |
| 6   | Poważna rana głowy: Rzuć 1k6 &#124; 1-2: SIŁ, 3-4: ZRE, 5-6: WOL. Rzuć 3k6. Jeśli wynik jest wyższy niż aktualny poziom zdolności, staje się on nową wartością wskazanej cechy.                                                                                                                                          |
| 7   | Wstrząs: Ledwo możesz się poruszać, dopóki nie otrzymasz poważnej pomocy i nie odpoczniesz. Po wyzdrowieniu, rzuć 3k6. Jeśli suma jest wyższa niż twoja maksymalna wartość ZRE, nowy wynik staje się nową maksymalną wartością.                                                                                          |
| 8   | Ogłuszenie: Nic nie słyszysz dopóki nie uzyskasz jakiejś wyjątkowej pomocy. Niezależnie od tego, wykonaj rzut obronny WOL. Jeśli test się uda, zwiększ swoją maksymalną WOL o 1k4.                                                                                                                                       |
| 9   | Uraz psychiczny: Jakaś ukryta część twojej psychiki została wytrącona z równowagi. Rzuć 3k6. Jeśli suma jest wyższa niż twoja maksymalna wartość WOL, nowy wynik staje się nową maksymalną wartością.                                                                                                                    |
| 10  | Utrata kończyny: Kończyna została oderwana, jest kaleka lub bezużyteczna. Strażnik określi, która to kończyna. Następnie wykonaj rzut obronny WOL. Jeśli test się uda, zwiększ swoją maksymalną wartość WOL o 1k6.                                                                                                       |
| 11  | Śmiertelna rana: Odczuwasz dyskomfort i zostajesz wyłączony z gry. Umierasz w ciągu godziny, chyba że zostaniesz uleczony. Po wyzdrowieniu, rzuć 2k6. Wynik staje się twoją nową maksymalną OCHR.                                                                                                                        |
| 12  | Skazany na zagładę: Śmierć wydawała się bliska, ale jakoś udało ci się przeżyć. Jeśli twój następny rzut obronny przeciwko obrażeniom krytycznym jest nieudany, umierasz okropną śmiercią. Jeśli zdasz test, rzuć 3k6. Jeśli suma jest większa niż twoje maksymalne OCHR, weź nowy wynik jako aktualną, maksymalną OCHR. |

### Wiarygodność

Zakup nowego ekwipunku lub usług jest możliwy dzięki zdolności kredytowej. Każda postać posiada określoną **wiarygodność**, która odzwierciedla rodzaj i jakość przedmiotów, które można nabyć. Jeśli postać może sobie pozwolić na dany zakup, po prostu wpisuje zakupiony przedmiot do ekwipunku lub składuje go w miejscu, w którym może go przechować.

Początkowy poziom wiarygodności postaci jest zależny od jej [przeszłości](./background.md).

Wartości wiarygodności opisywane są od liczbami od 1 do 12.

Produkty i usługi mają z kolei **wymaganą wiarygodność**, który wyznacza granicę zdolności nabywczych postaci. <u>Postać nie może nabyć przedmiotu, którego wymagana wiarygodność jest wyższa niż jej własna</u>.

Zakup **nielegalnego** produktu lub usługi wymaga dodatkowo **rzutu k12**. Wynik **większy** niż **wymagany poziom wiarygodności** oznacza, że udało się znaleźć i zakupić dany produkt lub usługę.

W *Cyber* nie ma określonej waluty ani cenników. Towary nabywa się na zasadzie kredytu zatem zdobywanie bogactwa (lub wpływów jakie można uzyskać dzięki pieniądzom) może się odbywać jedynie na zasadzie zwiększania **wiarygodności**. Tym samym, poziom wiarygodności staje się jednocześnie **poziomem postaci**.

### Działania w Infosferze

**Konflikty w Infosferze** są rozstrzygane dokładnie tak samo jak w świecie fizycznym, z tą różnicą, że współczynnikiem branym pod uwagę przy rzutach obronnych jest Interfejs.
Podobnie, w sytuacji gdy OCHR postaci spadnie do zera, zdolnością, która jest redukowana przez ataki jest Interfejs zamiast Ciała.

**Blokada**: zredukowanie INT postaci do zera oznacza, że nie może ona korzystać z Infosfery przez następne 24 godziny.

**Hakowanie**: Węzły sieci mogą posiadać określony poziom OCHR oraz poziom INT. Aby uzyskać dostęp do takiego węzła (bez zgody właściciela), gracz musi zredukować jego ochronę do zera. W tym celu wymagane jest użycie odpowiednich cybermodyfikacji i wykonanie ataków. Po usunięciu ochrony, gracz przejmuje kontrolę nad węzłem na **tyle rund** ile wynosi jego **poziom INT**.

**Niszczenie danych**: Po zredukowaniu OCHR węzła do zera, gracz może nadal wykonywać atak ale tym razem będzie zmniejszał INT węzła. Zredukowanie **INT węzła do zera** oznacza bezpowrotne **zniszczenie danych lub programu** (o ile ich właściciel nie miał kopii zapasowej). Zmniejszanie INT węzła do wartości innych niż zero nie daje żadnych efektów w grze.

**Zapora**: postacie graczy mogą również aktywnie chronić węzły Infosfery. W tym celu należy zdać test INT. Sukces oznacza, że w następnej turze ten węzeł jest całkowicie odporny na hakowanie.

### Reakcje BN

Kiedy postacie napotkają Bohatera Niezależnego, którego reakcja na to spotkanie nie jest oczywista, prowadzący może rzucić **2k6** i sprawdzić w poniższej tabeli:

|       |          |           |          |         |
| :---: | :------: | :-------: | :------: | :-----: |
|   2   |   3-5    |    6-8    |   9-11   |   12    |
| Wrogi | Ostrożny | Ciekawski | Uprzejmy | Pomocny |

### Kość Przeznaczenia

Od czasu do czasu będziesz chciała wprowadzić jakiś element losowości (np. pogoda, unikalna wiedza postaci, itp).
W takich sytuacjach **rzuć 1k6**.

- Wynik **4 lub więcej** oznacza decyzję **korzystną** dla graczy.
- Wynik **3 lub mniej** oznacza rozwiązanie **niekorzystne**.

Przed rzutem warto klarownie opisać graczom zarówno korzystne jak i niekorzystne jego skutki.

## Rozwój postaci

## Technologia

Technologia to temat wiodący w tej grze. Jest dostępna, wszechobecna, potężna i niebezpieczna.

### Cybermodyfikacje

Każda postać może sobie zainstalować cybermodyfikacje w ilości nie przekraczającej poziomu zdolności **Interfejs podzielonej przez 3** (zaokrąglenie w górę).

> Przykład: Wartość współczynnika Interfejs *Johna Kowalsky'ego* wynosi 10. Oznacza to, że może on zainstalować 4 cybermodyfikacje.

Każda zainstalowana cybermodyfikacja zajmuje odpowiednią ilość miejsca w ekwipunku. Po jej usunięciu, miejsce jest zwalniane.

### Infosfera

Infosfera to globalna sieć komputerowa, która łączy niemal wszystkie urządzenia i systemy służące człowiekowi. Poszczególne skupiska danych określane są węzłami i reprezentowane jak odpowiedniki "miejsc" w świecie fizycznym.

Każda postać ma możliwość interakcji z siecią za pomocą awatara reprezentującego danego bohatera. Podłączenie do sieci nie wymaga dodatkowego wyposażenia i odbywa się w sposób bezprzewodowy.

Istnieje możliwość zablokowania dostępu do Infosfery aczkolwiek wszelkie urządzenia, które to realizują są oficjalnie **nielegalne**.

Wszystkie ryzykowne sytuacje w Infosferze są rozwiązywane za pomocą testu zdolności **Interfejs**. Podobnie jest z  obrażeniami, które przewyższają poziom OCHR postaci - powodują one zmniejszanie zdolności Interfejs zamiast zdolności Ciało.

Każda postać może wykonywać pewien zestaw standardowych czynności w Infosferze:

- wyszukiwanie informacji
- kontakt z osobami o znanym adresie lub miejscami publicznymi
- pozyskiwanie informacji publicznej
- dostęp do produktów i usług oferowanych w Infosferze

Wszystkie inne działania takie jak: hakowanie, ochrona, dostęp do zastrzeżonej informacji wymagają odpowiednich cybermodyfikacji.

## Podsumowanie
