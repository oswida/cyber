---
layout: default
title: SRD
parent: Dokumenty
nav_order: 1
---
# Dokument referencyjny (SRD)

**Cyber** jest publikowany na licencji [CC-BY-SA 4.0](https://creativecommons.org/licenses/by-sa/4.0/).

Autor gry: [Oskar Świda](https://twitter.com/OskarSwida).

Cyber to gra fabularna o eksploracji mrocznego świata niedalekiej przyszłości, zdominowanego przez megakorporacje i technologię. Gracze wcielają się w mieszkańców gigantycznego metropolis - zatłoczonego, hałaśliwego miasta pełnego chciwości, obłudy i podejrzanych interesów.
Bohaterowie mogą piąć się po szczeblach kariery *zaibatsu*, działać na granicy prawa jako wolni strzelcy do wynajęcia albo prowadzić ustabilizowane (aczkolwiek nie pozbawione wyzwań) życie członka jednej z tysięcy frakcji - od religijnych sekt po miejskie służby ratunkowe.

## Wstęp

## Wskazówki dla prowadzącego

## Wskazówki dla graczy

## Tworzenie postaci

### Imię i pochodzenie

Najpierw wybierz **imię** dla swojej postaci a następnie wybierz jej **pochodzenie**, które informuje o wiedzy i potencjalnych umiejętnościach wynikających z doświadczenia życiowego bohatera.
Pochodzenie określi również poziom kredytu bohatera.

### Zdolności

Postacie graczy posiadają trzy współczynniki opisujące zdolności:

- **Ciało (CIA)** - ogół cech fizycznych: budowa, wytrzymałość, zwinność, zręczność,
- **Umysł (UMY)** - ogół cech mentalnych: inteligencja, wiedza, siła woli
- **Interfejs (INT)** - cechy związane z wykorzystaniem technologii: umiejętności operowania w Infosferze, odporność na cyberatak, poziom integracji z cybermodyfikacjami.

Podczas tworzenia postaci, gracz powinien rzucić **3k6** kolejno dla każdej zdolności. Po wykonaniu wszystkich rzutów można wymienić wartości pomiędzy dwoma wybranymi zdolnościami.

**Przykład:**
Miko rzuca na **CIA** swojej postaci i uzyskuje wyniki **2**, **4**, **6**, dające w sumie **12**. Następne dwa rzuty dają **9** dla **UMY** oraz **13** dla **INT**. Miko decyduje się na wymianę **12** z **9**, a zatem jej postać ma **9 CIA**, **12 UMY** i **13** **INT**.

### Ochrona przed trafieniem

Rzuć **1k6** aby określić początkową wartość atrybutu **Ochrona przed trafieniem** (OCHR), który odzwierciedla umiejętność unikania obrażeń w walce. OCHR nie opisuje zdrowia ani wytrzymałości postaci; postacie nie tracą też tego współczynnika na zbyt długi czas (patrz **Leczenie**). Jeśli atak zredukuje OCHR postaci <u>dokładnie do zera</u>, gracz musi wylosować efekt z tabeli **Blizny**.

### Wyposażenie

Postacie mają w sumie **10 miejsc** na ekwipunek:

- plecak/torbę z 6 miejscami,
- jedno miejsce na każdą rękę
- dwa miejsca na górną część ciała (pas, klatka piersiowa albo głowa).

Niektóre elementy wyposażenia (cybermodyfikacje, drony, roboty) mogą zwiększać tę przestrzeń dodając kolejne miejsca.

Większość przedmiotów zajmuje jedno miejsce a małe przedmioty mogą być pakowane razem. Miejsca na ekwipunek są koncepcją abstrakcyjną i mogą być zmieniane przez prowadzącego wedle uznania.

**Nieporęczne** przedmioty zajmują dwa miejsca i są zazwyczaj dwuręczne lub niewygodne do noszenia. Każda postać, która ma **pełny ekwipunek** (tzn. wypełnia wszystkie 10 miejsc) zostaje **zredukowana do 0 OCHR**.

Postać nie może nosić więcej przedmiotów niż pozwala na to łączna ilość miejsc ekwipunku.

Wyposażenie startowe postaci jest zależne od jej pochodzenia.
Do przedmiotów zalicza się również cybermodyfikacje - podczas tworzenia postaci, każdy gracz może wybrać **do 2 cybermodyfikacji za darmo**. Ilość miejsc zajmowanych przez cybermodyfikację jest podana w jej opisie.

## Technologia

Technologia to temat wiodący w tej grze. Jest dostępna, wszechobecna, potężna i niebezpieczna.

### Cybermodyfikacje

Każda postać może sobie zainstalować cybermodyfikacje w ilości nie przekraczającej poziomu zdolności **Interfejs podzielonej przez 3** (zaokrąglenie w górę).

> Przykład: Wartość współczynnika Interfejs *Johna Kowalsky'ego* wynosi 10. Oznacza to, że może on zainstalować 4 cybermodyfikacje.

Każda zainstalowana cybermodyfikacja zajmuje odpowiednią ilość miejsca w ekwipunku. Po jej usunięciu, miejsce jest zwalniane.

### Infosfera

Infosfera to globalna sieć komputerowa, która łączy niemal wszystkie urządzenia i systemy służące człowiekowi. Poszczególne skupiska danych określane są węzłami i reprezentowane jako odpowiedniki "miejsc" w świecie fizycznym. 

Każda postać ma możliwość interakcji z siecią za pomocą awatara reprezentującego danego bohatera. Podłączenie do sieci nie wymaga dodatkowego wyposażenia i odbywa się w sposób bezprzewodowy.

Istnieje możliwość zablokowania dostępu do Infosfery aczkolwiek wszelkie urządzenia, które to realizują są oficjalnie **nielegalne**.

Wszystkie ryzykowne sytuacje w Infosferze są rozwiązywane za pomocą testu zdolności Interfejs. Podobnie jest z  obrażeniami, które przewyższają poziom OCHR postaci - powodują one zmniejszanie zdolności Interfejs zamiast zdolności Ciało.

Każda postać może wykonywać pewien zestaw standardowych czynności w Infosferze:

- wyszukiwanie informacji
- kontakt z osobami o znanym adresie lub miejscami publicznymi
- pozyskiwanie informacji publicznej
- dostęp do produktów i usług oferowanych w Infosferze

Wszystkie inne działania takie jak: hakowanie, ochrona, dostęp do zastrzeżonej informacji wymagają odpowiednich cybermodyfikacji.

## Zasady

### Zakupy i poziom kredytu

Zakup nowego ekwipunku lub usług jest możliwy dzięki zdolności kredytowej. Każda postać posiada określony **poziom kredytu**, który odzwierciedla rodzaj i jakość przedmiotów, które można nabyć. Jeśli postać może sobie pozwolić na dany zakup, po prostu wpisuje zakupiony przedmiot do ekwipunku lub składuje go w miejscu, w którym może go przechować.

Początkowy poziom kredytowy postaci jest zależny od jej [pochodzenia](#imię-i-pochodzenie).

Wartości poziomu kredytowego opisywane są od 6 do 1, przy czym **sześć to najniższa** a **jeden to najwyższa** wartość.

Produkty i usługi mają z kolei **wymagany poziom kredytu** (WPK), który wyznacza granicę zdolności nabywczych postaci. <u>Postać nie może nabyć przedmiotu, którego wymagany poziom jest wyższy niż jej poziom kredytu</u>.

Zakup **nielegalnego** produktu lub usługi wymaga dodatkowo rzutu k6. Wynik mniejszy lub równy wymaganemu poziomowi kredytu oznacza, że udało się znaleźć i zakupić dany produkt lub usługę.
## Przeciwnicy

## Rozwój postaci

## Podsumowanie
