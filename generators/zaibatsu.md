---
layout: default
title: Zaibatsu
parent: Generatory
nav_order: 3
---

# Generator zaibatsu (w przygotowaniu)

Korporacje (nazywane żargonowo z japońskiego "zaibatsu") to integralna część cyberpunkowego świata. Posiadają olbrzymie wpływy i zasoby. Są w stanie kontrolować politykę, media i określać warunki życia większości ludzi na świecie. Nie są jednak wszechpotężne a w ich szeregach nadal znajdują się zwykli ludzie ze swoimi ambicjami, obawami i żądzami. Zaibatsu mają też wrogów - czasem są to instytucje rządowe, czasem wojsko a czasem ... rynkowi rywale.

Prezentowany generator ma być inspiracją do zapełniania Waszego świata złowrogimi korporacjami.

<!-- [Wersja generatora online](https://oswida.github.io/cyber/app/dist/#/corpo) -->

## Losowanie

- 2 rzuty na części składowe nazwy w odpowiednich tabelach
- 1-2 rzuty na branżę (zwróćcie proszę uwagę na drugą część nazwy korporacji, może ona bowiem sugerować branżę)
- Co najmniej jeden rzut na plotkę dotyczącą zaibatsu (może być prawdziwa albo nie)
- 1-2 rzuty na zasoby
- 1-2 rzuty na cel

## Rzut k20+k20

Rzut oznaczony jako k20+k20 oznacza, że rzucamy dwoma kośćmi k20 ale pierwszej wartości używamy do określenia kolumny (grupy) a drugiej — pozycji w grupie.
Rzut ten zastępuje rzut kośćmi o większej ilości ścianek (np. k100), a jednocześnie umożliwia losowanie z puli będącej wielokrotnością dwudziestki: 40,60,80 lub 120.

## Nazwa 1 (1k20 + 1k20)

Pierwszy rzut wybiera kolumnę, drugi pozycję w kolumnie.

| k20 | Kolumna | C1 `(1-3)` | C2 `(4-6)` | C3 `(7-10)`          | C4 `(11-14)`   | C5 `(15-17)`  | C6  `(18-20)` |
| --- | :-----: | ---------- | ---------- | -------------------- | -------------- | ------------- | ------------- |
| 1   |    1    | Apollo     | Alpha      | Schultz              | Moriyama       | Gorbunov      | Bhadrakali    |
| 2   |    1    | Athena     | Beta       | Nitzsche-Greenfelder | Katsuyoshi     | Garanin       | Damayanti     |
| 3   |    1    | Ares       | Gamma      | Blick-Nolan          | Yorikane       | Lukyanov      | Bumati        |
| 4   |    2    | Hermes     | Delta      | Kunze                | Ryu            | Kovalevsky    | Karnavati     |
| 5   |    2    | Hades      | Sigma      | Keeling              | Rokuda         | Nabatov       | Indira        |
| 6   |    2    | Odin       | Omega      | Hansen               | Hideaki        | Zhutov        | Lavanya       |
| 7   |    3    | Thor       | Quantum    | Emard                | Sano           | Volodin       | Shruti        |
| 8   |    3    | Mimir      | Proton     | Senger               | Morita         | Mirnov        | Archita       |
| 9   |    3    | Fenrir     | Nucleo     | Rice-Kreiger         | Takamasa       | Yermushin     | Shristi       |
| 10  |    3    | Thyr       | Tensor     | Hedegaard            | Urushido       | Kulikov       | Progressive   |
| 11  |    4    | Freya      | Macro      | Tanner               | Sharaku        | Zhen Chen     | United        |
| 12  |    4    | Rama       | Hexagon    | Hamilton             | Fukuma-Tatsuki | Xian Hua      | Universal     |
| 13  |    4    | Indra      | Octagon    | Shannon              | Nishikiri-Kei  | Fan Yimu      | National      |
| 14  |    4    | Iris       | Prism      | Brock-Dawson         | Mitsue-Sakae   | Duan Qigang   | Global        |
| 15  |    5    | Kali       | Radius     | Stewart-Cobb         | Hashimoto      | Liang Jun     | Integrated    |
| 16  |    5    | Selene     | Scalar     | Delaney              | Sakamoto       | Geng Guanyu   | Tactical      |
| 17  |    5    | Sol        | Solid      | Hawkins              | Katagiri       | Huang Luoyang | International |
| 18  |    6    | Lakshmi    | Tangent    | Tyson                | Asari          | Xie Fang      | Strategic     |
| 19  |    6    | Chandra    | Vector     | Cooper               | Kojima-Kazumi  | Lian Xiuying  | Networked     |
| 20  |    6    | Mitra      | Prime      | Morgan-Walsh         | Senri          | Zhu Da        | Industrial    |

## Nazwa 2 (1k20 + 1k20)

Pierwszy rzut wybiera kolumnę, drugi pozycję w kolumnie.

| k20 | Kolumna | C1 `(1-7)`    | C2 `(8-14)`   | C3 `(15-20)`   |
| --- | :-----: | ------------- | ------------- | -------------- |
| 1   |    1    | Aerospace     | Engineering   | Manufacturing  |
| 2   |    1    | Agricultural  | Entertainment | Mechatronic    |
| 3   |    1    | Automotive    | Express       | MegaCorp       |
| 4   |    1    | Biotech       | Financials    | Motors         |
| 5   |    1    | Cargo         | Games         | Nanotech       |
| 6   |    1    | Chemicals     | Genomics      | Products       |
| 7   |    1    | Commtech      | Genotech      | Prototech      |
| 8   |    2    | Communication | GmbH          | Radiotechnics  |
| 9   |    2    | Computers     | Group         | Research       |
| 10  |    2    | Consulting    | Healthcare    | Sciences       |
| 11  |    2    | Consumables   | Incorporated  | Security       |
| 12  |    2    | Corporation   | Industries    | Semiconductor  |
| 13  |    2    | Cosmetics     | Instruments   | Services       |
| 14  |    2    | Cybernetics   | Interactive   | Software       |
| 15  |    3    | Cybertech     | Investments   | Solutions      |
| 16  |    3    | Cybertronic   | Laboratory    | Syndicate      |
| 17  |    3    | Defense       | Logistics     | Systems        |
| 18  |    3    | Delivery      | Ltd           | Tacticals      |
| 19  |    3    | Digital       | Machines      | Technologies   |
| 20  |    3    | Electric      | Management    | Transportation |


## Branża (1k20 + 1k20)

Pierwszy rzut wybiera grupę, drugi pozycję w grupie.
Przy każdej branży podano przykładowe produkty jakie mogą pojawić się w ofercie zaibatsu.
### Branża zależna od nazwy

Nazwy korporacji w większości przypadków mają angielskie brzmienie. Jest to zamierzony efekt związany z klasycznymi grami i literaturą nurtu. Jeśli zdecydujesz się skorzystać z generatora, zwróć proszę uwagę, że druga część nazwy często  oddaje jednocześnie branżę, w której działa firma („software” prawdopodobnie sugeruje oprogramowanie a „chemicals” — przemysł chemiczny).  Warto uwzględnić te zależności podczas kreowania „zaibatsu”.

### Wiele branż dla jednej firmy

Podczas losowania korporacji, możesz wybrać więcej niż jedną branżę dla firmy. Czasem wylosowane branże mogą wydawać się zbyt odległe od siebie jak na przykład „rolnictwo” i „usługi finansowe”. Nie ma w tym jednak żadnej sprzeczności. Korporacje jako potężne  organizacje nastawione na maksymalny zysk i sprawne operowanie na rynku, często poszerzają swoją działalność. Daje im to dodatkowe dochody oraz zabezpiecza przed nagłymi wahaniami rynkowymi w ramach pojedynczej branży.

### 1 - 10

1. Badania i rozwój: SI do analizy danych i wyszukiwania, neuroprocesory i sprzęt do zapisu/odczytu ludzkiej pamięci, SI (de-)szyfrujące i kompresujące dane
2. Bezpieczeństwo: kompleksowe automatyczne systemy strażnicze, sieci sensorów (alarmy, czujniki)
3. Biotechnologia: nowe rodzaje żywności, hormony zwiększające ludzkie możliwości, stymulanty
4. Broń i amunicja: broń palna niezawodna w każdych warunkach, broń znaczona genetycznie, inteligentna amunicja
5. Budownictwo: schrony, zautomatyzowane hotele i domy, elektroniczne wyposażenie wnętrz
6. Cybertechnika: wszelkiego rodzaju cybermodyfikacje (wszczepy), sprzęt do kalibracji i diagnostyki cybermodów
7. Edukacja: szkolenia różnego typu, oprogramowanie edukacyjne, gry edukacyjne
8. Elektronika: wszelkiego rodzaju sprzęt elektroniczny
9. Energetyka: generatory energii, baterie, zasilacze
10. Genetyka: modyfikacje genetyczne na zamówienie, mutanty bojowe bazujące na owadach, usługi klonowania dowolnych organizmów żywych poza ludźmi
11. Górnictwo: miniaturowe ładunki wybuchowe, autonomiczne roboty górnicze, cybermodyfikacje wzmacniające mięśnie i szkielet, pozyskiwanie zasobów naturalnych
12. Gry komputerowe: rozwój i utrzymanie personalnych osiągnięć w grach online, spersonalizowane gry edukacyjne dla pracowników, dedykowane gry taktyczne dla oddziałów bojowych
13. Media: programy rozrywkowe transmitowane online, informacje, reportażę, kształtowanie opinii publicznej
14. Nanotechnologia: nanoboty medyczne i produkcyjne, sprzęt szpiegowski
15. Oprogramowanie: zapory i LOD do ochrony węzłów Infosfery, oprogramowanie użytkowe, programy hakerskie
16. Przemysł chemiczny: chemia bojowa, środki ochrony chemicznej, chemia domowa
17. Przemysł farmaceutyczny: leki, stymulanty, środki kosmetyczne
18. Przemysł komputerowy: cyberdeki, peryferia komputerowe, hakerzy-specjaliści do wynajęcia
19. Przemysł kosmiczny: stacje kosmiczne, promy orbitalne i stratosferyczne, wytrzymałe materiały, systemy podtrzymywania życia
20. Przemysł lotniczy: samoloty, helikoptery, poduszkowce, systemy nawigacyjne, drony

### 11 - 20

1. Przemysł maszynowy: maszyny mechaniczne, roboty przemysłowe, hutnictwo i obróbka metali  
2. Przemysł morski: pozyskiwanie zasobów morskich, pojazdy pływające, eksploracja mórz i oceanów
3. Przemysł odzieżowy: odzież zwykła, kamuflująca, ochronna, moda, pancerze
4. Przemysł precyzyjny: wyposażenie laboratoriów, narzędzia
5. Przemysł samochodowy: pojazdy naziemne, części, opancerzenie i broń montowana na pojazdach
6. Przemysł spożywczy: żywność, stymulanty, narkotyki; hermetyczne, niezniszczalne opakowania
7. Psychotechnika: wsparcie duchowe, techniki rozwoju osobistego, organizacje religijne, trening mentalny 
8. Robotyka: roboty wszelkiego rodzaju, drony, androidy do opieki nad dziećmi lub prowadzenia gospodarstwa domowego
9. Rolnictwo: genetycznie modyfikowane zwierzęta z wszczepami, specjalizowane rośliny
10. Rozrywka: organizacja imprez sportowych, muzycznych, gry terenowe, rajdy, kasyna, loterie; rekordery i symulatory wrażeń zmysłowych
11. Telekomunikacja: sprzęt przeciwpodsłuchowy, urządzenia dostępowe do sieci, infrastruktura Infosfery, jammery, neuroprocesory
12. Usługi finansowe: pożyczki, odzyskiwanie długów, loterie, systemy rozliczeniowe
13. Usługi informacyjne: wywiad, usługi detektywistyczne, wyszukiwanie informacji w Infosferze
14. Usługi komunalne: sprzątanie, czyszczenie, transport publiczny, systemy kontroli ruchu naziemnego
15. Usługi kurierskie: dostarczanie przesyłek, bezpieczne przechowywanie i dostarczanie wiadomości/dokumentów, anonimowe skrytki
16. Przemysł i usługi medyczne: leczenie szpitalne i usługi ratunkowe, sprzęt medyczny, pojazdy ratunkowe 
17. Usługi militarne: wynajem i szkolenie oddziałów, wynajem sprzętu wojskowego, broń i pojazdy bojowe
18. Usługi prawnicze: procedury wyzwoleńcze dla SI, pozwy i wsparcie procesowe, komunikacja międzykulturowa, negocjacje, realizacja "ostatniej woli" klienta
19. Usługi transportowe: Automatyczne pojazdy transportowe, transport materiałów i osób (również niebezpiecznych), błyskawiczna dystrybucja do masowego odbiorcy (ulotki, szczepionki)
20. Utylizacja odpadów: środowiskowe kombinezony ochronne, leki antymutagenne i antyradiacyjne, systemy wykrywania substancji szkodliwych (trucizny, wirusy biologiczne)

## Plotka (1k20 + 1k20)

Pierwszy rzut wybiera kolumnę, drugi pozycję w kolumnie.

| k20 | Kolumna | C1 `(1-10)`                                                                     | C2 `(11-20)`                                                                       |
| --- | :-----: | ------------------------------------------------------------------------------- | ---------------------------------------------------------------------------------- |
| 1   |    1    | Opracowali sposób na przedłużanie ludzkiego życia                               | Nawiązali w tajemnicy kontakt z obcą cywilizacją                                   |
| 2   |    1    | Mają SI, która posiada świadomość                                               | Składują odpady produkcyjne w biedniejszych dzielnicach                            |
| 3   |    1    | Opracowują plan przejęcia władzy administracyjnej                               | Ich oficjalna działalność jest przykrywką dla narkobiznesu                         |
| 4   |    1    | W swoich produktach montują sprzęt do śledzenia konsumentów                     | Ukrywają i wspierają rozmaite grupy ekoterrorystyczne                              |
| 5   |    1    | Przeprowadzają eksperymenty na nieświadomych pracownikach                       | Utrzymują grupy hakerów regularnie atakujących Infosferę                           |
| 6   |    1    | Są w stanie podsłuchać i zanalizować dowolną transmisję danych                  | Wszyscy ich pracownicy są fanatykami o wypranych mózgach                           |
| 7   |    1    | Opracowali wirusa zdolnego zniszczyć całą Infosferę                             | Masowo skupują wszystkie dostępne dzieła sztuki i antyki                           |
| 8   |    1    | W sytuacji zagrożenia wykorzystają nieznaną broń bakteriologiczną               | Nigdzie nie można znaleźć żadnych wiarygodnych informacji na ich temat             |
| 9   |    1    | Posiadają możliwości transferu wiedzy bezpośrednio do umysłu                    | Przeprowadzali testy taktycznej broni jądrowej w zamieszkanych dzielnicach         |
| 10  |    1    | Prowadzą program hodowli niebezpiecznych, genetycznie modyfikowanych bestii     | Testowali broń chemiczną w biedniejszych częściach miasta                          |
| 11  |    2    | Planują wrogie przejęcie pozostałych korporacji ze swojego sektora rynku        | Ich oficjalna działalność jest przykrywką dla handlu organami ludzkimi             |
| 12  |    2    | Wyhodowali klony znanych polityków i podmienili niektórych z nich               | Ich pracownicy planują krwawy bunt i zamierzają zniszczyć korporację od wewnątrz   |
| 13  |    2    | Są w posiadaniu minerału, który może zastąpić wszelkie znane paliwa             | Ich szalony zarząd planuje światową apokalipsę                                     |
| 14  |    2    | Opracowali zminiaturyzowaną, osobistą broń EMP                                  | Cała korporacja jest w zasadzie religijną sektą                                    |
| 15  |    2    | Mają oprogramowanie pozwalające na emisję przekazu podprogowego w ich reklamach | Odkryli ślady starożytnej cywilizacji i nieznanej technologii                      |
| 16  |    2    | Ukrywają fakt masowej eksterminacji jednej ze swoich własnych arkologii         | Korporacją zarządza SI ale nikt z pracowników i zarządu o tym nie wie              |
| 17  |    2    | Większość ich pracowników to androidy                                           | Zarząd korporacji nie żyje a podszywa się pod niego grupa najemników               |
| 18  |    2    | Wykorzystują ciała swoich zmarłych pracowników do tajemniczych eksperymentów    | Umysły pracowników po ich śmierci są ładowane do korporacyjnej bazy danych         |
| 19  |    2    | Zbudowali tajną bazę na Księżycu                                                | Opracowali nanotechnologię, pozwalającą produkować dowolne rzeczy z każdej materii |
| 20  |    2    | Są odpowiedzialni za serię epidemii w różnych miejscach na świecie              | Opracowali technologię zdalnej kontroli ludzkiego umysłu                           |

## Zasoby i cele

### Zasoby (1k20)

Przy każdym z zasobów podano przykładowe benefity wynikające z jego posiadania.

1. Zasoby technologiczne: dostęp do najnowszych osiągnięć technologicznych
2. Zasoby finansowe: pieniądze bez ograniczeń
3. Kontakty w kręgach wojskowych: przepustki do obiektów wojskowych, kontakt z dowództwem, sprzęt wojskowy
4. Wpływy w grupach hakerskich: dostęp do dowolnej informacji w sieci, kradzież danych, wejścia do węzłów Infosfery
5. Wiarygodność w mediach: możliwość przekazania dowolnej informacji do opinii publicznej, pozyskiwanie dowolnej informacji
6. Zaufanie zwykłych ludzi: możliwość wywołania zamieszek i demonstracji, kontrola tłumu, szerzenie plotek
7. Kontakty wśród przemytników: dostęp do nielegalnych produktów, ukrywanie osób i rzeczy, przemyt
8. Kontrola nad wybranymi gangami: dostęp do nielegalnych produktów, napady, włamania, wymuszenia, porwania
9. Wpływy w urzędach Administracji: przepustki, fałszywe tożsamości, dostęp do informacji niepublicznej
10. Laboratoria naukowe: diagnostyka, analiza danych, dane i technologie z dowolnej dziedziny nauki
11. Kontrola nad przemytem narkotyków: nielegalne stymulanty, siatka sprzedawców, tajne kanały przerzutu towarów i ludzi
12. Kontrola nad mediami: możliwość manipulowania przekazem medialnym, dostęp do kompromitujacych informacji (politycy, osoby publiczne)
13. Kontrola nad policją i służbami miejskimi: dostęp do systemów policyjnych, wsparcie służb, bezkarność w obliczu prawa
14. Wpływy w sektach religijnych: możliwość wywołania zamieszek i demonstracji, dostęp do nielegalnych produktów, możliwość manipulowania wspólnotami religijnymi
15. Możliwości wywiadowcze: dostęp do dowolnej informacji, śledzenie, wykrywanie, tuszowanie incydentów 
16. Kontakty wśród runnerów: możliwość wynajęcia grupy, informacje przydatne podczas roboty, bezpieczne miejscówki
17. Wpływy wśród handlarzy bronią: dostęp do broni dowolnego rodzaju
18. Zasoby biotechnologiczne: modyfikacje genetyczne, mutacje, klonowanie, nielegalne zabiegi, trucizny, stymulanty 
19. Zasoby przestrzenne: lokale i tereny do wynajęcia lub wykorzystania
20. Kontrola nad przemysłem rozrywkowym: kontakty w klubach, sieci informatorów, dane dłużników, organizacja dowolnych imprez i zawodów, manipulowanie wygranymi w grach hazardowych

### Cel

Przy każdym z celów podano przykładowe sposoby osiągnięcia celu, mogą one składać się z więcej niż jednej aktywności.
Cele korporacji można wykorzystać jako potencjalne zadania dla graczy lub elementy świata, z którymi gracze będą musieli się zmierzyć (na przykład przeciwdziałając osiągnięciu danego celu).

1. Zlikwidować fizycznie konkurencję (zniszczenie sprzętu, miejsca lub likwidacja/transfer pracowników)
2. Zdyskredytować konkurencję publicznie (afera w mediach lub na arenie politycznej)
3. Przejąć kontrolę nad wybraną domeną publiczną (transportem, finansowaniem komunalnym, planowaniem przestrzennym)
4. Zmaksymalizować zyski ze sprzedaży (pozyskanie kontraktu, reklama produktu)
5. Wykraść dane konkurencji (dokumentacja techniczna produktu, dane osobowe)
6. Zdyskredytować znanego polityka (w celu pozyskania wpływów politycznych; jako akt zemsty)
7. Zmusić/przekonać znaną postać publiczną do podpisania kontraktu marketingowego
8. Ujawnić nieprawidłowości w instytucjach rządowych (plan ograniczenia praw obywateli, przekupstwo, nielegalna działalność urzędników)
9. Zapobiec ujawnieniu niewygodnej prawdy o korporacji (nielegalna działalność, eksperymenty)
10. Wykryć i zlikwidować zdrajcę wewnątrz korporacji
11. Wytropić i odzyskać zbiegłego pracownika (ceniony naukowiec; ktoś z rodziny zarządu; osoba, która wykradła informacje)
12. Pozyskać pracownika konkurencji
13. Wprowadzić własnego szpiega na wysokie stanowisko do konkurencji
14. Przetestować najnowszy produkt bezpośrednio na ludziach (chemia, żywność, stymulant, broń)
15. Wprowadzić na rynek niebezpieczny produkt (stymulant o skutkach ubocznych, awaryjna cybertechnologia )
16. Zapobiec katastrofie wywołanej przez eksperymenty korporacji (ekologiczna, społeczna)
17. Wywołać kontrolowaną katastrofę (epidemia w celu wprowadzenia szczepionki, skażenie w celu sprzedaży środków ochronnych)
18. Dyskretnie opanować niekontrolowaną katastrofę wewnątrz korporacji (epidemia wirusa wśród pracowników, awaria wewnętrznej sieci komputerowej)
19. Odzyskać skradzione dane (dokumentacja techniczna produktu, dane osobowe)
20. Dyskretnie pozbyć się niewygodnego członka własnego zarządu (publiczna afera, porwanie, fabrykowane dowody przestępstwa)

### Przysługa za przysługę

Prosty koncept współpracy graczy z korporacjami: jeśli działania graczy w trakcie sesji przyczyniły się do realizacji jakiegokolwiek celu korporacji, prowadzący zaznacza przy tej korporacji punkt wiarygodności (kropkę, symbol  - cokolwiek). Każdy punkt wiarygodności można wykorzystać jednorazowo aby uzyskać dostęp do jednego z zasobów korporacji. Pomoc w realizacji celu może być jawna (wykonanie jednego lub więcej zleceń) lub przypadkowa (działania nieświadomych graczy pozostają w zbieżności z celami zaibatsu).
